# Ubuntu latviskošana

Ubuntu ir vispopulārākā brīvā operētājsistēma, tāpēc tās tulkošnai tiek pievērsta vislielākā uzmanība. Ubuntu tulkošanai ir sava [palīdzības lapa](https://help.launchpad.net/Translations). Ubuntu tiek tulkots [lauchpad](https://translations.launchpad.net/ubuntu/) patformā, bet jāņem vērā, ka Ubuntu ir daudzu dažādu programmu kopums, kur šīs programmas tiek izstrādātās un tulkotas ārpus lauchpad platformas. Ja iespējams, programmas jātulko augštecē, jo tad programmu latviskā versija būs pieejama visiem, ne tikai Ubuntu lietotājiem.

Ubuntu distribūcijai ir vairāki paveidi — serveri, dažādas darbstacijas. Pašlaik orientējamies tieši uz *parasto* Ubuntu darbstaciju, kura izmanto GNOME darbvirsmas vidi. Lai nodrošinātu pēc iespējas latviskāku Ubuntu, būtu jālatvisko šie projekti:

* GNOME: operētājsistēmas lietotājam redzamā daļa, jeb čaula, kā arī utilītprogrammas;
* Firefox: tīmekļa pārlūks;
* LibreOffice: biroja lietotnes;
* Thunderbird: e-pasta klients;
* Dažādas utilītes: remmina, starta disku veidotājs, transmission, valodu selektors, sysprof, deja dup;

Iepriekš minētās programmas ir uzinstalētas pēc noklusējuma, bet ir vēl vairākas lietotnes, kuras nereti tiek izmantotas, tāpēc arī ir jātulko:

* Inkscape;
* GIMP;
* VLC;
* Pidgin;

Ja ir laiks un varēšana, terminālī atklājas plaša rīku pasaule, kura lielākoties ir angliski. Būtu ļoti vēlams iztulkot apt un coreutils. Un nevajag aizmirst par instalēšanas procesu.
